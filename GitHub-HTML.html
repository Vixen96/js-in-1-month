<h1>GitHub</h1>
<p>Матеріал з Вікіпедії — вільної енциклопедії.</p>
<div><strong>GitHub</strong></div> — один з найбільших вебсервісів для спільної розробки програмного забезпечення. Існують платні та безплатні тарифні плани користування. Базується на системі керування версіями Git і розроблений на Ruby on Rails і Erlang компанією GitHub, Inc (спочатку вона називалася Logical Awesome).

Сервіс безплатний для проєктів із відкритим вихідним кодом і надає користувачам усі свої можливості (включаючи SSL), а для окремих проєктів пропонуються різні платні тарифні плани. У 2018 корпорація Microsoft купила GitHub.

Станом на січень 2023, в GitHub працювали 100 мільйонів розробників[4] які мали 372 мільйони репозиторіїв[5] з яких 28 мільйонів — публічних[6]. Це найбільший репозитарій станом на червень 2023.
